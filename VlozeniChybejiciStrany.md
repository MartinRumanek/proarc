Pokud při tvorbě popisných metadat zjistíme, že potřebujeme doplnit chybějící stranu, přidáme ji až po připojení stávajících souborů k nadřazenému objektu.

  * 1)	V roletce **Menu,** umístěné na horní liště nástrojů, ve složce **Import** vybereme pořadač **Nová dávka**.
  * 2)	Zobrazí se obrazovka **Import-Výběr adresáře s digitalizovanými daty pro přípravu metadat**, ve které se zrcadlí jednotlivé složky tak, jak jsou uloženy v importní části serveru.
  * 3)	Označíme složku, ve které máme chybějící stranu.
  * 4)	V roletce **Použitý skener** vybereme typ skeneru, na kterém byly zpracovávané soubory naskenované. **Generování indexu stránek** je automaticky přednastaveno zaškrtnutím v zaškrtávacím poli. Pokud tuto funkci nechceme, zaškrtnutí zrušíme.
  * 5)	Klikneme na ikonu **Načíst adresář**, která je umístěna na liště nástrojů v horní části obrazovky. Objeví se vyskakovací okno **Zpracování skenů** s ukazatelem probíhající činnosti. Po načtení skenů se přepneme do obrazovky **Import – Příprava metadat pro načtení do úložiště.**
  * 6)	V obrazovce **Import – Příprava metadat pro načtení do úložiště** popíšeme pomocí editační tabulky umístěné v prvním sloupci v dolním okně načtenou stranu a uložíme.
  * 7)	V horní liště klikneme na **Pokračovat**. Tím přejdeme do obrazovky **Import – Vybrat nadřazený digitální objekt.**
  * 8)	Vyhledáme titul, ke kterému chceme přidat chybějící stranu.
  * 9)	Označíme a dáme **Vybrat**.
  * 10)	Po kliknutí na ikonu **Uložit** se dostaneme do okna **Úložiště.**
  * 11)	Vyhledáme titul, který jsme opravovali a označíme ho.
  * 12)	Po kliknutí na ikonu **Vazby** se automaticky otevře obrazovka **Editor připojených objektů.**
  * 13)	V levém okně až úplně dole nalezneme doplněnou stranu.
  * 14)	Pomocí levého tlačítka myši ji přetáhneme na správné místo.
  * 15)	**Uložíme.**