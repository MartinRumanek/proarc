  * 1)	V roletce **Menu**, umístěné na horní liště nástrojů, ve složce **Úložiště** zvolíme pořadač **Nový objekt. Objeví se obrazovka Nový objekt – Vyberte typ nově vytvořeného objektu.**
  * 2)	Z roletky **Vybrat model** vybereme typ zakládaného objektu – **Monografie.** Zvolení modelu je povinný úkon, bez kterého nelze pokračovat v zakládání nového objektu.
    * V případě převzetí již hotového objektu z externího Krameria, který chceme dále zpracovávat, lze vyplnit již přidělené PID objektu z tohoto externího Krameria.
  * 3)	Z roletky **Vybrat katalog** zvolíme katalog, ze kterého chceme naimportovat metadata ke zvolenému titulu (např. registrdigitalizace.cz).
  * 4)	V další roletce vybereme identifikátor pro vyhledání zvoleného titulu ve vybraném katalogu (např. čárový kód).
  * 5)	Do kolonky vpravo zadáme hledanou hodnotu.
  * 6)	Klikneme na tlačítko **Hledat.**


![http://wiki.archivacni-system.googlecode.com/git/images/17_Novy_objekt_carovy_kod.jpg](http://wiki.archivacni-system.googlecode.com/git/images/17_Novy_objekt_carovy_kod.jpg)

  * 7)	V modře podbarveném řádku se zobrazí výsledek hledání. Pokud jsme zadali jako identifikátor čárový kód, objeví se pouze jeden řádek se záznamem.
    * Pro ověření správnosti nalezeného výsledku (nebo pokud se při vyhledávání dle jiného identifikátoru objevilo více titulů) lze po kliknutí na symbol **>** rozbalit náhled záznamu titulu. Opětovným kliknutím se informace skryjí. V případě, že dojde k zobrazení více možností, vybereme požadovaný titul kliknutím na vybraný řádek. Zvolený řádek se zabarví modře.
    * _Pokud nechceme použít žádný katalog, přeskočíme body 3)-7). Tím získáme prázdný formulář._
  * 8)	Dokončíme vytváření nového objektu kliknutím na tlačítko **Vytvořit nový objekt**, které se nachází na liště nástrojů pod názvem obrazovky. Tím se přepneme do obrazovky **MODS** s formulářem vybraných polí.
  * 9)	Zkontrolujeme a doplníme povinné údaje (siglu, signaturu, název a další známý identifikátor). V případě potřeby doplníme nepovinné položky.
    * Nevyplněný povinný údaj je při ukládání označen **!**. Současně se zobrazí vyskakovací okno s chybovou hláškou. Pokud údaje známe, doplníme je do formuláře po stisknutí tlačítka _Ne_. V případě, že údaje k vyplnění nemáme, pokračujeme stisknutím tlačítka _Ano._

![http://wiki.archivacni-system.googlecode.com/git/images/18_Novy_objekt_chyba_zakladani.jpg](http://wiki.archivacni-system.googlecode.com/git/images/18_Novy_objekt_chyba_zakladani.jpg)

  * Jako identifikátor je vždy uvedeno vygenerované UUID. Nový řádek pro další identifikátor přidáme kliknutím na tlačítko **+**. Vyplníme typ a hodnotu. Tímto způsobem lze rozšířit všechny údaje v tomto formuláři.

  * 10)	Nový objekt dokončíme kliknutím na ikonu **Uložit** umístěnou na liště nástrojů.

![http://wiki.archivacni-system.googlecode.com/git/images/19_Novy_objekt_ulozit.jpg](http://wiki.archivacni-system.googlecode.com/git/images/19_Novy_objekt_ulozit.jpg)

_Časté uživatelské chyby:_

**_Špatně zvolený model_** - V případě špatně zvoleného modelu se z obrazovky MODS do obrazovky Nový objekt - Vyberte typ nově vytvořeného objektu vrátíme kliknutím na tlačítko zpět prohlížeče. A následně vytvoříme správný model. Špatně zvolený model nebude uložen.

**_Změna modelu_** - Změna modelu u objektu s připojenou a uloženou dávkou není možná. Lze udělat přesunutím souborů k nově vytvořenému objektu v obrazovce Vazby.

**_Doplnění informací k objektu v jiné fázi zpracování_** - Informace k již uloženému objektu lze doplnit v obrazovce Úložiště - Hledat kliknutím na tlačítko MODS umístěné na liště nástrojů.