Tato obrazovka slouží k tvorbě popisných dat jednotlivých stran – indexaci. Jedná se o skrytou obrazovku, do které se lze dostat ze složky **Import** přes pořadač **Nová dávka**, založením nové dávky, nebo přes pořadač **Historie** vybráním již založené dávky použitím tlačítka **Pokračovat**, které je umístěno na liště v horní části obrazovky.

Obrazovka **Import – Příprava metadat pro načtení do úložiště** je rozdělena do dvou částí. Levá část se dvěma sloupci a společnou lištou nástrojů slouží pro indexaci stran. Pravá část s jedním sloupcem a lištou nástrojů pro práci s náhledem zobrazuje jeden vybraný náhled.

Vlevo se v horním okně nachází sloupcový seznam souborů zvolené dávky s hodnotami: _Název souboru, Číslo a Typ (strany)_. V dolním okně jsou dvě roletky a ikona **Uložit.** Roletka **Další** skrývá funkci **Obnovit, MODS, Komentář, OCR a ATM.** V roletce **MODS** je výběr různých forem MODSu. Změny se ukládají pomocí tlačítka **Uložit** nebo enterem.

V prostředním sloupci jsou umístěny náhledy stránek a v pravém sloupci je zobrazen detail zvolené stránky. V této části lze indexovat po vybrání jednoho nebo více obrázků pomocí tabulky v  dolním okně v levém sloupci sloužící pro indexaci.

Jednotlivé sloupce si může uživatel nastavit posunem svislých dělících lišt podle svých potřeb. Rozšířením prostředního sloupce dojde k navýšení počtu náhledů. Rozšířením pravého sloupce se zvětší zobrazení konkrétní strany. Prostřední a pravý sloupec lze úplně skrýt.


![http://wiki.archivacni-system.googlecode.com/git/images/11_Paginace_zaklad.jpg](http://wiki.archivacni-system.googlecode.com/git/images/11_Paginace_zaklad.jpg)



![http://wiki.archivacni-system.googlecode.com/git/images/12_Paginace_rozsir.jpg](http://wiki.archivacni-system.googlecode.com/git/images/12_Paginace_rozsir.jpg)


Na levé horní liště nástrojů jsou umístěny tyto ikony:

**Obnovit** - Načte znovu data.

**Vybrat vše** - Označí všechny strany.

**FOXML** - Zobrazí objekt ve formátu FOXML v novém okně (záložce).

**Smazat** - Smaže vybranou stranu.

**Validovat** - Validuje metadata digitálních objektů.

**Pokračovat** - Přepne do obrazovky **Import - Vybrat nadřazený digitální objekt**.

Na levé dolní liště nástrojů jsou umístěny tyto ikony:

**Další** - Roletka skrývající nabídku pro editaci:

**Obnovit** - Načte znovu data.

**MODS** - Slouží k editaci vybraného objektu.

**Komentář** - Umožňuje zapsat neveřejnou poznámku k titulu.

**OCR** - Tato funkce zatím není k dispozici.

**ATM** - Zobrazí administrativní a technická metadata objektu.

**MODS** - Roletka skrývající nabídku druhů MODS

**MODS - vybraný** - Zobrazí vybraná pole MODSu pro editaci.

**MODS - plný** - Zobrazí a umožní editovat plný MODS.

**MODS - XML** - Zobrazí XML metadat titulu.

**Uložit** - Uloží nový nebo editovaný objekt.

V pravé části, nad třetím sloupcem, se nalézají ikony pro zobrazení vybrané strany.

**Celý** - Zobrazí vybranou stranu v novém okně v plném rozlišení.

**Originál** - Umožňuje stažení a uložení vybrané strany v původním formátu nebo otevření v jiném programu.

**Pozadí** - Změní barvu pozadí zobrazovaných objektů podle přání uživatele.

**Přizpůsobit panelu** - Roletka s možnostmi velikostí zobrazení jednotlivé strany.

Indexovat lze jednotlivé strany nebo více stran najednou. Jednou možností je označit jeden nebo více řádků v horním okně levého sloupce. Druhou možností je označení jednoho nebo více náhledů v prostředním sloupci. U obou možností se používá pro indexaci tabulka v dolním okně v levém sloupci.

Tabulka pro editaci jednotlivých stran se objeví po označení jednoho řádku nebo jednoho náhledu. Obsahuje roletku **Typ strany** s různými typy stran. Dále pole **Index strany** s předvyplněným indexem strany (nebo prázdné pole pro doplnění indexu strany). Další prázdné pole Číslo strany pro vyplnění čísla strany. Pod tímto polem je identifikátor s automaticky generovaným typem - UUID a jeho hodnotou. Zcela dole je prostor pro **Poznámku**, která je veřejná.

Tabulka pro editaci více stran najednou se objeví po označení více stran. Je rozdělena do tří částí. V horní části je pole pro indexování, ve střední části se nacházejí pole pro editaci čísel stran a v dolní části lze editovat typy stran. Výběr editace provedeme označením ve vybraném zaškrtávacím poli.

_Editovat index stran_ – do pole Index od lze zadat požadovanou číselnou hodnotu.

_Editovat čísla stran_

do pole _Prefix_ lze zadat různé znaky

do pole _Číslo_ od se zapisuje hodnota, od které se provádí číslování

v poli _Přírůstek_ je přednastavena hodnota 1, značící číslování po jedné. Je možné nastavit i jinou periodu číslování

do pole _Sufix_ lze zadat různé znaky

roletka _Řada_ nabízí možnosti nejen číselných řad pro paginaci

v řádku _Ukázka_ je náhled zvoleného číslování

_Editovat typ stran_ obsahuje roletku s různými typy stran

![http://wiki.archivacni-system.googlecode.com/git/images/13_Paginace_vice_vice.jpg](http://wiki.archivacni-system.googlecode.com/git/images/13_Paginace_vice_vice.jpg)


![http://wiki.archivacni-system.googlecode.com/git/images/14_Paginace_vice_str.jpg](http://wiki.archivacni-system.googlecode.com/git/images/14_Paginace_vice_str.jpg)