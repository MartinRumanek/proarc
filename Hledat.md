Pořadač **Hledat** ukrývá obrazovku **Správa digitálních objektů**, která slouží k vyhledávání, editaci a exportu již založených objektů. Tato obrazovka je rozdělena do dvou oken. V horním okně lze vyhledat všechny objekty podle typu modelu. V dolním okně se zobrazují označené objekty. Pro tyto činnosti slouží ovládací prvky na liště nástrojů _(Filtr, Obnovit, MODS, Komentář, Vazby, FOXML, Exporty a Smazat)._ Vyhledávání jednotlivých objektů lze uskutečnit pomocí roletky Model, nebo označením v nabídce umístěné nad roletkou **Model** _(Naposledy vytvořené, Naposledy editované, Dotaz, Rozšířený dotaz)._

http://wiki.archivacni-system.googlecode.com/git/images/06_hledat_sprava_digit_objektu.JPG


V horní části obrazovky je výběr pro další hledání a roletka Model s přednastavenými typy objektů _(Vyhovuje vše, Periodikum, Ročník, Výtisk, Monografie, Monografie – volná část, Strana)._

Vyhledávat lze dle několika kritérií.

  * a)	_Naposledy vytvořené_ - roletka **Model** s typy objektů
  * b)	_Naposledy editované_ - roletka **Model** s typy objektů
  * c)	_Dotaz_ – roletka je nahrazena prázdným polem určeným k zadání hledaného textu
  * d)	_Rozšířený dotaz_ – obsahuje různá vyhledávací pole a roletku **Model**

http://wiki.archivacni-system.googlecode.com/git/images/07_hledat_rozsireny_dotaz.JPG


V horním okně je přehled všech titulů daného modelu. V dolním okně se zobrazí vybraný objekt, který lze rozbalit do stromové struktury až na úroveň jednotlivých stran. Pomocí nástrojů na liště je možné prohlížet, editovat a exportovat celý titul nebo jeho části.

![http://wiki.archivacni-system.googlecode.com/git/images/08_struktura_na_stranu.jpg](http://wiki.archivacni-system.googlecode.com/git/images/08_struktura_na_stranu.jpg)


Na liště nástrojů jsou umístěny tyto ikony:

**Filtr** - Filtr pro hledaná data.

**Obnovit** - Načte znovu data.

**MODS** - Slouží k editaci bibliografických metadat vybraného objektu.

**Komentář** - Umožňuje zapsat neveřejný komentář k titulu.

**Vazby** - Přepne do obrazovky, kde lze editovat objekty navázané na daný titul.

**ATM** - Zobrazí administrativní a technická metadata objektu.

**FOXML** - Zobrazí objekt ve formátu FOXML.

**Exporty** - Roletka obsahuje typy exportů (skenů, původních skenů, pro Krameria 4).

**Smazat** - Smaže vybrané objekty.